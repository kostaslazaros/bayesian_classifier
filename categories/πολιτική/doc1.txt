Ισραηλινό ραντάρ τεχνολογίας OTH (Over The Horizon) πρόκειται να εγκατασταθεί στην Κρήτη, σύμφωνα με πληροφορίες που είδαν το φως της δημοσιότητας, ικανού να εντοπίζει μαχητικά τεχνολογίας stealth αν και όχι με διακρτική ικανότητα για την παροχή δεδομένων εγκλωβισμού.

Το ραντάρ που θα προμηθεύσει η ισραηλινή ELTA πρόκειται να εγκατασταθεί στην ανατολική Κρήτη, σε περιοχή πλησίον του  ραντάρ της Ζήρου ελέγχοντας με αυτόν τον τρόπο όλη την Ανατολική Μεσόγειο.  Το καθεστώς λειτουργίας  του ραντάρ δεν είναι διευκρινισμένο.

Το πιο πιθανό είναι να χρηματοδοτηθεί και από τις δύο χώρες και να το χειρίζονται Έλληνες ελεγκτές αεράμυνας με ισραηλινή συμβουλευτική παρουσία. Τα δεδομένα του θα είναι προσβάσιμα τόσο από την Ελλάδα όσο και από το Ισραήλ.  Το τελευταίο έχει ήδη εγκατεστημένο ένα ραντάρ OTH στο έδαφός του, αλλά για τη βελτιστοποίηση των δεδομένων ραντάρ παρόμοιας τεχνολογίας είναι η απαραίτητη η δημιουργία δικτύου.

Ο τύπος του ραντάρ που θα τοποθετηθεί είναι άγνωστος και ποικίλει ανάλογα με τις πηγές.  

Άλλες κάνουν λόγο για το EL/M-2090 TERRA το οποίο είναι ένα σύστημα πολύ μεγάλης ακτίνας εντοπισμού και αποτελείται από δύο επιμέρους ραντάρ: Το Ultra που εκπέμπει στη συχνότητα UHF  και το SPECTRA ποτ εκπέμπει στη μπάντα συχνοτήτων S.