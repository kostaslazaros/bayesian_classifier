Με τον ICAO σε ρόλο Πόντιου Πιλάτου, η Τουρκία επιχειρεί να μετατρέψει ένα τμήμα της κυριαρχίας της Κυπριακής Δημοκρατίας στην Πάφο και το σύνολο των διεθνών υδάτων νοτίως της νήσου που αποτελεί την Κυπριακή ΑΟΖ (ειδικά το χρυσοφόρο οικόπεδο 10) σε ουδέτερη ζώνη, με στόχο, μαζί με τους Τουρκοκύπριους να οικειοποιηθεί ή τουλάχιστον να συμμετάσχει στα τυχόν οφέλη από τους υδρογονάνθρακες της  περιοχής.

Τα πρωτοφανή αυτά γεγονότα έχουν ως εξής.

Στις 21 Φεβρουαρίου η Τουρκία υπέβαλε στο περιφερειακό Γραφείο Ευρώπης του ICAO στο Παρίσι, αίτημα για να εκδώσει ο ΙCAO ΝΟΤΑΜ διεθνούς διανομής για την εκτέλεση τουρκικής αεροναυτικής άσκησης στις 4 Μαρτίου σε μεγάλη περιοχή που καλύπτει την κυριαρχία της Κύπρου στην Πάφο και εκτείνεται νοτίως στα διεθνή ύδατα και εντός της περιοχής των ερευνών της Κυπριακής ΑΟΖ, με το καινοφανές αιτιολογικό ότι η περιοχή είναι ουδέτερη ζώνη (buffer zone) δηλαδή δεν ανήκει σε κανέναν.