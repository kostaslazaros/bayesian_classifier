Τα θεματικά «δωμάτια απόδρασης» έγιναν σταδιακά δημοφιλή σήμερα, καθώς ομάδες όλων των ηλικιών και των επιπέδων ικανοτήτων συγκεντρώνονται για να λύσουν μια σειρά από προβλήματα και γρίφους που θα τους επιτρέψουν να χρησιμοποιήσουν το μυαλό τους για να αποδράσουν από ακανθώδεις (όμως ευτυχώς σε προσομοίωση) καταστάσεις: ένα διαστημόπλοιο κινούμενο προς έναν εχθρικό πλανήτη, ένα υποβρύχιο που ξεμένει από οξυγόνο ή μια μονάδα πυρηνικής ενέργειας στο οποίο πλησιάζει η τήξη του πυρηνικού του αντιδραστήρα.

Μια ομάδα από το NYU Tandon (New York University Tandon School of Engineering), μαζί με συναδέλφους από το Columbia, ανέπτυξε ένα σύνολο από εικονικά εκπαιδευτικά εργαστήρια, με το καθένα να διαμορφώνει μια εικονική πραγματικότητα που θα επισκέπτονται – κινούμενοι από δωμάτιο σε δωμάτιο – παρόμοια με τις δημοφιλείς εμπειρίες των δωματίων απόδρασης. Αυτό το κάνουν με τη βοήθεια ενός βραβείου 100 000 δολαρίων που κερδήθηκε σε ένα διαγωνισμό που στόχευε στην εξεύρεση τρόπων για τη χρήση ασύρματης τεχνολογίας για να μετασχηματίσει την εκπαίδευση του γυμνασίου, ειδικά σε προβληματικά εξυπηρετούμενες περιοχές επηρεάζοντας σε μεγάλο βαθμό το «ψηφιακό χάσμα», το χάσμα μεταξύ αυτών που έχουν εύκολη πρόσβαση σε υπολογιστές και Internet και αυτών που δεν έχουν, γενικά λόγω κοινωνικο-οικονομικών παραγόντων.

Τα μέλη της ομάδας έχουν ήδη ασχοληθεί με την παροχή ερευνητικών εμπειριών ασύρματης τεχνολογίας 5G για τους δασκάλους και τους σπουδαστές των γυμνασίων της πόλης της Νέας Υόρκης μέσω της COSMOS, της Εκπαιδευτικής Εργαλειοθήκης τους, που περιγράφει περίπου 50 πειράματα που απευθύνονται στην προετοιμασία ενός εργατικού δυναμικού του 21ου αιώνα εξειδικευμένο σε τομείς όπως η δρομολόγηση δικτύου και η ανάλυση δεδομένων.